# Kutse kodutöö vooru - Tallinna Strateegiakeskuse andmeinseneri konkurss

**Saatja:** Stella Liis Lees (Tallinna Strateegiakeskus)
**Saaja:** Jüri Vinnal
**Kuupäev:** 12. veebruar 2026

---

**Tere, Jüri!**

Meil on hea meel, et kandideerid Tallinna Strateegiakeskuse andmeinseneri konkursil! Oleme tänaseks kõik sooviavaldused hoolikalt läbi vaadanud. Hea uudis on see, et jäid meile silma ja sooviksime Sinu kohta rohkem teada saada!

Usume, et värbamisprotsess peab olema tore, seepärast kasutame ka põnevamaid lahendusi. Palume Sul lahendada ühe koduse ülesande, mille kirjeldus on järgnev:

## 1. osa - Tehniline ülesanne

Palun kasuta ühte sobivat andmekogumit **TAI andmebaasist** (https://statistika.tai.ee/pxweb/et/Andmebaas).

Vali allolevast loetelust lahendamiseks **vähemalt kaks osa kolmest**. Välja jäetud osale lisa palun lühike põhjendus, miks sa selle osa välja jätsid.

### Valitavad osad:

**A) Andmete puhastamine + salvestamine**
* Andmete allalaadimine.
* Vähemalt 1-2 puhastamist.
* Töödeldud andmestiku salvestamine.

**B) SQL päringud + andmemudel**
* Lihtne 1-2 tabeliga mudel.
* 2-3 SQL-päringut, mis seda mudelit kasutavad.

**C) Visualiseering + uuendusloogika kirjeldus**
* Üks visualiseering töödeldud andmete põhjal.
* Lühike selgitus, kuidas andmevoog igapäevaselt uueneks.

### Väljund:
* Kood (GitHub/ZIP).
* README: valikute põhjendused ja kuidas koodi jooksutada.

---

## 2. osa - Enda tutvustus

Esita vastused **videona** (või kui pole võimalik, siis kirjalikult):

1.  **Kirjelda üht ennast köitnud andmeprojekti.** Mis tegi selle huvitavaks?
2.  **Mis on kõige keerulisem andmetega seotud probleem, mille oled lahendanud?** Milline oli sinu roll selle lahendamisel?
3.  **Millises tehnoloogias soovid areneda ja miks?** Kas on selliseid, mis kindlasti huvi ei paku?
4.  **Mis tüüpi tööd sa ei soovi teha?** St kas on ülesandeid, mida sa andmeinsenerina enda tööde hulgas kindlasti ei soovi leida?
5.  **Palun lisa oma palgasoov** täistööajaga töötamisel ning kirjuta, kuidas suhtud kontoris vs kodukontoris töötamisse.

---

Tutvume saabunud vastustega ning valitud kandidaatidega planeerime vestluseid esimesel võimalusel. Kui tekib tõrkeid või küsimusi, anna mulle julgelt märku! Jääme ootama Sinu vastuseid!

**Heade soovidega**

**Stella Liis Lees**
Värbamiskonsultant
Personali arendamise osakond
Tallinn

Tel: 5381 2518
E-mail: StellaLiis.Lees@tallinnlv.ee
Veeb: www.tallinn.ee/karjaarlinnas